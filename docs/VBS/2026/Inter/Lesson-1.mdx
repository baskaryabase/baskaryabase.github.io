---
title: "L1 - நீ தேவனுடைய பிள்ளை"
sidebar_position: 1
---

## பாடம் - 1. நீ தேவனுடைய பிள்ளை

### **பாட நோக்கம் :**

மாணவர்கள் ஒவ்வொருவரும் தேவனுடைய சொந்தப் பிள்ளைகள் என்பதை உணர்ந்து கொள்ள உதவுதல்

### **ஆதார வசனம் : 2 கொரிந்தியர் 6:18**

நான் உங்களை ஏற்றுக்கொண்டு, உங்களுக்குப் பிதாவாயிருப்பேன், நீங்கள் எனக்கு குமாரரும், குமாரத்திகளுமாயிருப்பீர்களென்று சர்வ வல்லமையுள்ள கர்த்தர் சொல்லுகிறார்.

### **வேத பகுதி :** ஐ யோவான் 3:1-9.

### **மனப்பாட வசனம் : கலாத்தியர் 4:6**

மேலும் நீங்கள் புத்திரராயிருக்கிறபடியினால், *அப்பா, பிதாவே* என்று கூப்பிடத்தக்கதாக தேவன் தமது குமாரனுடைய ஆவியை உங்கள் இருதயங்களில் அனுப்பினார்.

---

## முன்னுரை :

பிதாவாகிய தேவன் சிருஷ்டி கர்த்தராய் இந்த உலகத்தையும், அதிலுள்ள யாவற்றையும் தன் வார்த்தையின் வல்லமையால் படைத்தார். எதற்காக? ஆணும், பெண்ணுமாய் தான் உண்டாக்கின மனுஷர் இந்த உலகத்தையும் அதிலுள்ள யாவற்றையும் ஆண்டு கொள்ளும்படி தான் (ஆதி 1:27,28).
ஒரு குழந்தைக்கு அதனுடைய தகப்பணும் தாயும் எப்படி அன்பு பாராட்டி, அதற்கு தேவையான எல்லாவற்றையும் கொடுக்கிறார்களோ, அப்படித் தான் பரலோக தேவனும் ஆதாமுக்கும் ஏவாளுக்கும் சகல நன்மைகளையும் கொடுத்து ஆசிர்வதித்தார்.

---

## **கவண ஈர்ப்பு செயல்முறை 1:**

**நல்ல தகப்பனின், தாயின் குண நலன்களை எழுதுக.**
(மாணவர்கள் ஒரு தகப்பனிடம், தாயிடம் எதிர்பார்க்கும் நல்ல பண்புகளை எழுதும் படி உற்சாகப் படுத்துங்கள், எடுத்துக் காட்டாக – அன்பு பாராட்டல், நேரம் செலவிடுதல், உணவு, உடை, உறைவிடம் அளித்தல் மற்றும் தேவையான கரிசனையாய் சந்தித்தல்.)

தேவனும் ஏதேன் தோட்டத்திலிருந்த ஆதாமுக்கும், ஏவாளுக்கும் மேற்சொன்ன எல்லா நன்மைகளையும் செய்தார் என விளக்குங்கள் (ஆதி 1:27-31, ஆதி 3:8).
தேவனுக்கும் மனிதருக்குமான இந்த உறவு ஆதாமும், ஏவாளும் பாவம் செய்த போது பாதிக்கப்பட்டது (ஆதி 3:8, 3:23). ஏனென்றால் தேவன் பரிசுத்தர்.
நம்முடைய பாவங்கள் நமக்கும் தேவனுக்கும் நடுவாகப் பிரிவினை உண்டாக்குகிறது (ஏசாயா 59:2).

ஆதாமும் ஏவாளும் பாவம் செய்த போது தேவமகிமையை இழந்து ஏதேன் தோட்டத்தின் நன்மைகளை இழந்து போனார்கள். அதன் பின் மனுக்குலம் முழுவதும் இவர்களுடைய கீழ்ப்படியாமையினாலே பாவத்திற்குள்ளாக்கப்பட்டார்கள்.

ஆனால் தேவன் அப்படியே மனுக்குலத்தை கைவிட்டு விடவில்லை.
பாவத்தின் சம்பளமாகிய மரணத்தை முறியடிக்க தன்னுடைய குமாரனாகிய இயேசுவை இரத்தம் சிந்தி மனுவரை மீட்கும்படியாக அனுப்பினார்.
இவ்வுலகத்தில் பிறந்து பரிசுத்தமாக வாழ்ந்த தன்னுடைய குற்றமில்லா இரத்தத்தை சிலுவையிலே சிந்தி மரித்து முறிந்து யோன் உறவைப் புதுப்பித்தார்.
மீண்டும் தேவனை *அப்பா பிதாவே* என்று அழைக்கும் சலுகையைத் பெற்றார்.

---

## **வகுப்பு நேர செயல்முறை 2:**

1. **நான் பாவியா?** — சங்கீதம் 57:5
2. **என்னுடைய தவறுகளுக்கு, பாவங்களுக்கு மன்னிப்பு உண்டா?** — 1 யோவான் 1:7
3. **நான் என்ன செய்ய வேண்டும்?** — அப் 16:31
4. **நான் எப்பொழுது தேவனுடைய பிள்ளை?** — யோவான் 1:12

II கொரிந்தியர் 5:17 ன் படி, இயேசுவோடு வாழும் போது பழையவைகள் ஒழிந்து எல்லாம் புதிதாகி தேவனுடைய பிள்ளைகளாய் இருக்கிறோமென விளக்கிக் கூறுங்கள்.

---

## **ஜெபம் :**

அன்புள்ள இயேசுவே, நான் செய்த அனைத்து பாவங்களையும் எனக்கு மன்னியும் உம்முடைய இரத்தம் மட்டுமே என்னை சுத்தப்படுத்தும் என நான் நம்புகிறேன். என்னை மன்னித்து உம்முடைய பிள்ளையாக என்னை ஏற்றுக் கொள்ளும், ஆமென்.

---