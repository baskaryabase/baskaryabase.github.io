---
title: "L7 - நீங்கள் தேவனுடைய சாட்சிகள்"
sidebar_position: 7
---

# பாடம் - 7 : நீங்கள் தேவனுடைய சாட்சிகள்

### **வேத பகுதி :**

எபிரேயர் 11:1–32

### **மனப்பாட வசனம் :**

எபிரேயர் 12:1

---

## **முன்னுரை :**

பொதுவாக நம்முடைய நடைமுறை வாழ்க்கையில் நம்மைச் சுற்றி நடக்கும் பல காரியங்களை நாம் பார்க்கிறோம்.
அதில் சில:

* நம்மை பாதிக்கும் போது,
* நம் வாழ்க்கையில் தாக்கத்தை ஏற்படுத்தும் போது,

அதைப் பற்றி சிந்திப்போம், பேசுவோம், மற்றவர்களிடம் பகிர்வோம்.
அது நமக்கு பிடித்திருந்தாலோ, பயனுள்ளதாக இருந்தாலோ, பரிந்துரைக்க கூட செய்கிறோம்.

அது:

* உடை
* உணவு
* படிப்பு
* பொழுதுபோக்கு
* அல்லது நம்மைத் தாக்கிய மனிதர்கள்

எதுவாகவும் இருக்கலாம்.

இன்று நாம் எப்படி **இயேசுவுக்குச் சாட்சிகளாய்** இருக்க முடியும் என்று கற்றுக்கொள்வோம்.

### **சாட்சிகளாய் இருப்பது என்றால் என்ன?**

நம் வாழ்வில்:

* இயேசு செய்த நன்மைகளை,
* அவர் நமக்கு கொடுத்திருக்கும் கிருபைகளை,
* அவர் நம் வாழ்க்கையில் ஏற்படுத்திய மாற்றங்களை

**நம்முடைய வார்த்தையாலும், முக்கியமாக நம் வாழ்வாலும்** மற்றவர்களுக்கு காண்பிப்பதே *சாட்சிகளாய் இருப்பது*.

---

## **வகுப்பு நேர செயல்பாடு 1 :**

1. உன்னை அதிகமாக பாதித்த அல்லது நீ பார்த்து வியந்த மனிதர் யார்? ஏன்?
   ……………………………………..

2. இயேசுவைக் குறித்தும் உனது சாட்சி என்ன?
   ……………………………………..

---

## **வேதத்தில் காணப்படும் சாட்சிகளின் உதாரணங்கள்**

### **1. ஆபேல்**

ஆபேலும் காயீனும் தேவனுக்கு பலி செலுத்தினார்கள்.
ஆபேல் தன்னிடமிருந்த *சிறந்ததை* ஆண்டவருக்குக் கொடுத்தான்.
அதனால் கர்த்தர் அவன் பலியை ஏற்றுக்கொண்டார்.

**கற்றுக்கொள்வது:**
நாம் நம்முடைய திறமைக்கும் நேரத்துக்கும் உச்சமான, சிறந்தவற்றை இயேசுவுக்குக் கொடுக்க வேண்டும்.

---

### **2. நோவா** (ஆதி 6–7)

அவனுடைய காலத்தில் உலகம் முழுவதும் பாவம் அதிகரித்திருந்தது.
அந்த சூழ்நிலையில் நோவாவும் அவன் குடும்பத்தினரும் மட்டும்:

* தேவனைப் பயபக்தியுடன்,
* மற்றவர்களிடமிருந்து வேறுபட்டு,
* நீதிமான்களாய்

வாழ்ந்தார்கள்.

தேவன் சொன்னபடி **பேழையை கட்டினார்**, அதன் மூலம்:

* அவன் குடும்பமும்,
* மிருகங்களும்

காப்பாற்றப்பட்டனர்.

**கற்றுக்கொள்வது:**
நாமும் உலகத்தில் பாவம் சூழ்ந்திருக்கும் காலத்தில் பரிசுத்தமாக வாழ முடிவெடுக்க வேண்டும்.

---

### **3. மோசே**

எகிப்தில் அடிமைப்படுத்தப்பட்டிருந்த இஸ்ரவேல் மக்களை:

* அரண்மனையின் ஐசுவரியங்களைத் துறந்து,
* துன்பப்படும் ஜனங்களை கவனித்து,
* தேவனுடைய சக்தியோடு வழிநடத்து,

**மீட்டெடுத்தார்**.

**கற்றுக்கொள்வது:**
நம்மைச் சுற்றியுள்ளவர்களைப் பாவத்தின் அடிமைத்தனத்திலிருந்து விடுவிக்க
இயேசுவின் அன்பை சொல்ல வேண்டும்.

---

### **என் வாழ்க்கையில் நான் யாரைப் போல இருக்க வேண்டும்?**

ஆபேல் போல — சிறந்ததை கொடுப்பவன்
நோவா போல — நீதியாய் வாழ்பவன்
மோசே போல — பிறருக்காக நிற்பவன்

---

## **சுயமதிப்பீடு :**

1. உன்னைப் பற்றிய உன் நண்பனின் சாட்சி என்ன?
   …………………………………
   …………………………………

2. உன்னைப் பற்றி என்ன சொல்லப்பட வேண்டும் என்று நீ விரும்புகிறாய்?
   …………………………………
   …………………………………

---

## **ஜெபம் :**

அன்புள்ள இயேசுவே,
வேதத்தில் சொல்லப்பட்ட பலரைப் போல
என்னைப் பற்றியும் நல்ல சாட்சிகள் சொல்லப்படும்படி
என்னைத் தகுதிப்படுத்து.
ஆமென்.
