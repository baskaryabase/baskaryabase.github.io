---
title: "L6 - நீங்கள் உலகத்திற்கு உப்பாகவும், ஒளியாகவும் இருக்கிறீர்கள்"
sidebar_position: 6
---

# பாடம் - 6 : நீங்கள் உலகத்திற்கு உப்பாகவும், ஒளியாகவும் இருக்கிறீர்கள்

### **வேத பகுதி :**

மத்தேயு 5:13–16

### **மனப்பாட வசனம் :**

மத்தேயு 5:16

---

## **முன்னுரை :**

1. நாம் எல்லாரும் தேவனால் படைக்கப்பட்டவர்கள். ஒவ்வொருவருக்கும் தனித்தனியான தன்மைகளும், தாலந்துகளும் தேவனால் கொடுக்கப்பட்டுள்ளன.
   அது மட்டுமல்ல, தேவன் நமக்கு நல்ல பெற்றோர்களையும், அன்றாடத் தேவைகளையும் அருமையாய் சந்திக்கிறார்.
   இவ்வாறு தேவன் நம்மை ஆசீர்வதித்திருக்க, **நாமும் மற்றவர்களுக்கு ஆசீர்வாதமாய் இருக்க வேண்டும்** என்று தேவன் விரும்புகிறார்.

   அதனால் தான் —
   **நாம் மற்றவர்களுக்கு உப்பாகவும், ஒளியாகவும் இருக்க வேண்டும்**.

---

## **நாம் எப்படி உப்பாக மாற முடியும்?**

1. **உணவில் உப்பு எதற்காக சேர்க்கப்படுகிறது?**
   …………………………..
   …………………………..
   …………………………..

2. **உணவில் சேர்க்கப்படும் உப்பின் தன்மைகள் யாவை?**
   ……………………………..
   ……………………………..

உண்ணும் உணவிற்கு சுவை கொடுக்கும் பொருளாக உப்பு சேர்க்கப்படுகிறது.
உப்பு **சரியான அளவில்** இருக்க வேண்டும்;
அதிகமானாலோ குறைந்தாலோ உணவு உண்ண முடியாததாக மாறிவிடும்.

அதேபோல, சில உணவுப் பொருட்கள் கெடாமல் இருக்க —
ஊறுகாய், மீன் போன்றவற்றில் — உப்பு பாதுகாப்பாகப் பயன்படுகிறது.

**எப்படி உப்பில்லாத பண்டம் சுவையற்றதும் மதிப்பில்லாததுமாகிறது**,
அப்படியே தேவனுடைய பிள்ளைகளான நானும், நீயும் மற்றவர்களின் வாழ்க்கையை:

* **மதிப்புள்ளதாக**,
* **சுவைமிக்கதாக**,
* **பயனுள்ளதாக**

மாற்ற அழைக்கப்படுகிறோம்.

---

## **நாம் எப்படி இந்த தாக்கத்தை ஏற்படுத்த முடியும்?**

✔ தேவனுடைய அன்பையும் கிருபையையும் மற்றவர்களுடன் பகிரும்போது
— அவர்கள் தேவனுடைய பிள்ளைகளாக மாறுகிறார்கள்.

✔ நீ இயேசுவை மற்றவர்களுக்கு அறிமுகப்படுத்தும் போது,
— அவர் வழியில் அவர்கள் நடக்கத் தொடங்குகிறார்கள்.

✔ அவர்களுடைய ஆத்துமாவை அழிந்து போகாமல் காக்க நீ வழிநடத்தும்போது,
— நீ உப்பாக, பயனுள்ளவனாக இருக்கிறாய்.

### **ஆனால் அதற்கு ஒரு முக்கியமான காரியம் உண்டு:**

**உப்பு உணவில் கலக்கும்போது அது கரைந்து மறைந்து போகும்.**
அப்படியே —
நாம் நம்மை **தாழ்த்தி**, இயேசுவின் அன்பு மூலம் மற்றவர்களின் வாழ்க்கை மாறுகிறது என்பதை அவர்கள் அறிய செய்ய வேண்டும்.

---

## **நாம் எப்படி ஒளியாக இருக்க முடியும்?**

1. **எனக்கு வெளிச்சம், ஒளி தேவைப்படுகிறது…**
   ……………………………………

2. **என்னென்ன ஒளி மூலங்கள்?**
   ……………………………………

இருளில் நடக்கும் போது வெளிச்சம் தேவைப்படும்.
இல்லையென்றால்:

* சரியான பாதை தெரியாது,
* குழியில் விழலாம்,
* வழி தவறலாம்.

அதேபோல், பலர் தங்கள் வாழ்க்கையில்:

* சரியான திசையை அறியாமல்,
* பிரச்சினைகளில் தடுமாறி,
* துவண்டு நிற்பார்கள்.

அந்த நேரத்தில் **நீ கொடுக்கும் உதவி**,
நீ வழங்கும் **ஆலோசனை**,
நீ செய்யும் **ஒரு சிறிய அன்பான செயல்** கூட
அவர்களுக்கு **ஒளியாக** அமையும்.

இப்படித்தான் நாம் மற்றவர்களுக்கு **உப்பாகவும், ஒளியாகவும்** இருக்க முடியும்.

---

## **வகுப்பு நேர செய்முறை :**

1. நீ உன்னைச் சுற்றி இருக்கும் யாருடைய சூழ்நிலையில் அவர்களுக்கு உதவி செய்ய விரும்புகிறாய்?
   ……………………………
   ……………………………

---

## **ஜெபம் :**

அன்புள்ள ஆண்டவரே,
நான் வாழும் என் குடும்பத்தில், என் நண்பர்கள் மத்தியில், அண்டை வீட்டாரிடத்தில்
அவர்களுக்குத் தேவையான வழியில் உதவியும்,
உப்பாகவும், ஒளியாகவும்
உம்முடைய அன்பை பகிர்ந்து கொள்ளவும் எனக்கு உதவி செய்யும்.
ஆமென்.

---

