---
title: "L3 - நீ தேவனுடைய ஊழியக்காரன்"
sidebar_position: 3
---
Here is your content converted into clean **README-style Markdown format**, without modifying or altering the original Tamil content:

---

# பாடம் : 3 - நீ தேவனுடைய ஊழியக்காரன்

### **வேத பகுதி :**

மத்தேயு 24:44-51, மத்தேயு 25:14-30

### **மனப்பாட வசனம் : மத்தேயு 25:21**

அவனுடைய எஜமான் அவனை நோக்கி: *நல்லது, உத்தமமும் உண்மையுமுள்ள ஊழியக்காரனே, கொஞ்சத்திலே உண்மையாயிருந்தாய், அநேகத்தின்மேல் உன்னை அதிகாரியாக வைப்பேன், உன் எஜமானுடைய சந்தோஷத்திற்குள் பிரவேசி* என்றான்.

---

## **பாட நேர செய்முறை :**

1. தேவன் உனக்குத் தந்திருக்கும் தாலந்துகள், திறமைகள் யாவை?

2. உன்னுடைய திறமைகளை, தாலந்துகளை மற்றவர்களுக்காக, தேவனுக்காக உபயோகப்படுத்தினதுண்டா?

3. ஆம் என்றால், எங்கே? எப்போது?

4. இல்லை என்றால், உன் தாலந்துகளை, திறமைகளை பயன்படுத்துவதில் உள்ள சிக்கல்கள் யாவை?

---

## **பாட நோக்கம் :**

மாணவர்கள் தேவன் அவர்களுக்குக் கொடுத்திருக்கும் தாலந்துகளையும், திறமைகளையும் உபயோகப்படுத்த ஊக்கப்படுத்த வேண்டும்.
நாம் தேவனுடைய பிள்ளைகளாக மாறின பின்பு, தினந்தோறும் வேதம் வாசிப்பதாலும், ஜெபிப்பதாலும் அவருடன் நெருங்கிய தொடர்பு கொண்டிருக்கிறோம்.
இப்படிப்பட்ட நிலையிலே, தேவன் நம்மிடத்தில் சில காரியங்களை எதிர்பார்க்கிறார்.

எப்படி ஒரு எஜமான் வெளியூருக்குச் செல்லும் போது அவனுடைய ஊழியக்காரருக்கு, அவனுக்குக் கீழே பணி செய்கிறவர்களுக்கு சில வேலைகளை செய்ய கட்டளை கொடுக்கிறானோ, அதைப் போல தேவனும் நமக்கும் சில திறமைகளையும், தாலந்துகளையும் கொடுத்து, அதை மற்றவர்களுக்கு பிரயோஜனமாகவும், அதன் மூலம் இயேசுவின் அன்பை மற்றவர்களுக்கு காண்பிக்கிறோமா என்று பார்க்க விரும்புகிறார்.

ஒருவேளை நாம் தாலந்துகளையும், திறமைகளையும் பற்றி யோசிக்கும் போது நாம் எப்போதும் மற்றவர்கள் நம்மை விட சிறந்தவர்கள், அதிக திறமைகள் கொண்டவர்கள் என்று நினைக்கிறோம்.
அதனால் பல நேரங்களில் கவலையும், சில நேரங்களில் எரிச்சலும், பொறாமையும் ஏற்படலாம்.
அப்படியல்ல… நாம் ஒவ்வொருவரும் தேவனுடைய பார்வையில் தனித்தன்மை கொண்டவர்கள், விசேஷித்தவர்கள்.

எப்படியாக ஒவ்வொரு பூவும் வெவ்வேறு வண்ணங்களிலும், வாசனைகளிலும் படைக்கப்பட்டனவோ, அதைப் போல தேவன் நம்மையும் வெவ்வேறு திறமைகளுடனும் தாலந்துகளுடனும் படைத்திருக்கிறார்.
நாம் செய்ய வேண்டியது: அவற்றை சரியான வழியில், ஆண்டவருக்குப் பிடித்தமான முறையில், அவருடைய அன்பையும் தியாகத்தையும் வெளிப்படுத்தும் விதத்தில் பயன்படுத்துவது.

---

## **பாட நேர செய்முறை 2 :**

1. நான் எனது திறமையை, தாலந்துகளை பயன்படுத்தாவிட்டால் என்னவாகும்?

2. வருகிற நாட்களில் உன்னுடைய திறமைகளை எப்படியெல்லாம் பயன்படுத்தப் போகிறாய்?

ஒருவேளை தேவன் நமக்குக் கொடுத்த தாலந்துகளையும், திறமைகளையும் அவருக்காக பயன்படுத்தாவிட்டால், அந்த திறமைகள் மங்கிப் போகும்.
அவை புதைக்கப்பட்டதைப்போல் யாருக்கும் பிரயோஜனப்படாது.

---

## **ஜெபம் :**

அன்புள்ள இயேசுவே, நீ எனக்குத் தந்திருக்கும் திறமைகளுக்காக, தாலந்துகளுக்காக நன்றி செலுத்துகிறேன்.
நான் அவைகளை கவனமாக, உமக்குப் பிரியமான வகையிலே மற்றவர்களுக்காக பிரயோஜனப்படுத்த எனக்கு உதவி செய்யும்.
ஆமென்.

---

If you want, I can also convert this into a **printable A4 booklet**, **PDF**, or **Canva-ready layout**.

